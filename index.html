<!DOCTYPE html>
<html lang="en" >

<head>
  <meta charset="UTF-8">
  <title>虯髯客傳</title>
  
  
  <link rel='stylesheet' href='https://cdnjs.cloudflare.com/ajax/libs/twitter-bootstrap/3.3.7/css/bootstrap.min.css'>

      <link rel="stylesheet" href="style.css">

  
</head>

<body>

  
<nav class="navbar navbar-default navbar-fixed-top">
  <div class="container2">
    <div class="navbar-header"><a class="navbar-brand" href="#">虯髯客傳</a></div>
    <div class="nav navbar-nav navbar-right">
      <li><a href="#section_about">簡介</a></li>
      <li><a href="#section_Writer">作者</a></li>
      <li><a href="#section_Charactor">角色</a></li>
      <li><a href="#section_Story">故事</a></li>
      <li><a href="#section_Video">影片</a></li>
    </div>
  </div>
</nav>
<header class="jumbotron">
  <div class="container">
    <h1>虯髯客傳</h1>
    <hr/>
    <h4>豪俠類唐人傳奇</h4>
  </div>
</header>
<section id="section_about">
  <div class="container">
    <div class="row">
      <div class="col-sm-5">
        <div class="divpic"></div>
      </div>
      <div class="col-sm-7">
        <h2>唐人傳奇簡介</h2>
        <h4>中國唐代開始的虛構性的文言短篇小說，往往專指唐代小說，又稱唐傳奇或傳奇文。傳奇上承六朝神怪小說，始創於初唐，大盛於中唐，衰落於宋代，題材主要分愛情、神怪、俠義、歷史四類。</h4>
        <h4>唐代社會生產力發展，城市經濟繁榮，對文化娛樂的需要有所增加；都市經濟繁榮，提供豐富的主題和素材，文人開始有意識地用虛構手法寫小說，企圖以小說表現自己的文學才能，促使傳奇流行。</h4>
      </div>
    </div>
  </div>
</section>
<hr/>
<section id="section_Writer">
  <div class="container">
    <div class="row">
      <div class="col-sm-7">
        <h2>作者</h2>
        <h4>杜光庭（850年－933年），字賓至，一說字賓聖，號東瀛子，處州縉雲（今中國浙江）人。唐朝上清派著名道士。</h4>
        <h4>傳奇小說《虯髯客傳》傳為他所作。杜光庭精通儒、道典籍，又對道教作過不少實地調查，生平著述極豐。收入《正統道藏》的有二十七種，《全唐文》收有三百二篇。杜光庭精注重研究《道德經》。他將以往關於老子（太上老君）的神話傳說進行系統化，樹立了老子在道教中的牢固地位。他還編錄了關於洞天福地的宗教神學地理。</h4>
      </div>
      <div class="col-sm-5">
        <div class="divpic"></div>
      </div>
    </div>
  </div>
</section>
<section id="section_Charactor">
  <div class="container">
    <h2>角色</h2>
    <div class="row">
      <div class="col-sm-4">
        <h2>虯髯客</h2>
        <h4>本篇的主角人物，作者著意描寫的形象，他為人豪俊卓異，嫉惡如仇，一諾千金，本胸懷大志，本想在中原稱王霸業，但自從認識「真命天子」李世民，即舉家財悉贈李靖，囑咐李靖好好輔佐李世民，自己與妻帶一奴，乘馬而去，並在異地稱王。</h4>
      </div>
      <div class="col-sm-4">
        <h2>李靖</h2>
        <h4>膽識過人，以一介布衣身分向國家重臣楊素進言。大唐開國諸位名將中，兵學涵養最高，樹立戰功最多，領袖群將，在英雄譜上排名第一的，首推衛國公―李靖。是所謂「布衣之士」，其器宇軒昂，堪稱為「大丈夫」，曾謁見權臣―楊素，當場使踞傲之楊素「斂容而起，謝公，與語，大悅，收其策而退」。</h4>
      </div>
      <div class="col-sm-4">
        <h2>紅拂</h2>
        <h4>原為楊素府中的歌妓，後來慧眼識英雄，喬裝夜奔李靖，從中足見紅拂非凡的見識，機智大方、豪爽的性格，及對自由愛情生活的熱烈追求。 此外，紅拂不僅識李靖，更見出虬髯的不凡。</h4>
      </div>
    </div>
  </div>
</section>
<section id="section_Story">
  <div class="container">
    <h2>正文</h2>
    <div class="row">
      <div class="col-sm-12">
        <h4> 虯髯客傳</h4>
        <h4> 隋煬帝之幸江都也，命司空楊素守西京。素驕貴，又以時亂，天下之權重望 崇者莫我若也，奢貴自奉，禮異人臣。每公卿入言，賓客上謁，未嘗不踞床而見 ，令美人捧出，侍婢羅列，頗僭於上。末年益甚，無復知所負荷，有扶危持顛之心。</h4>
        <h4>一日，衛公李靖以布衣來謁，獻奇策，素亦踞見之。靖前揖曰：「天下方亂 ，英雄競起，公以帝室重臣，須以收羅豪傑為心，不宜踞見賓客。」素斂容而起 ，與語大悅，收其策而退。當靖之騁辯也，一妓有殊色，執紅拂立於前，獨目靖，靖既去，而執拂妓臨 軒指吏問曰：「去者處士第幾？住何處？」吏具以對，妓頷而去。</h4>
        <h4>靖歸逆旅，其夜五更初，忽聞叩門而聲低者，靖起問焉。乃紫衣戴帽人，杖 揭一囊。靖問：「誰？」曰：「妾，楊家之紅拂妓也。」靖遽延入。脫衣去帽， 乃十八九佳麗人也。素面華衣而拜。靖驚，答曰：「妾侍楊司空久，閱天下之人 多矣，未有如公者。絲蘿非獨生，願託喬木，故來奔耳。」靖曰：「楊司空權重 京師如何？」曰：「彼屍居餘氣，不足畏也。諸妓知其無成，去者眾矣。彼亦不 甚逐也。計之詳矣。幸無疑焉。」問其姓，曰：「張。」問伯仲之次，曰：「最 長。」觀其肌膚、儀狀、言詞、氣性，真天人也。靖不自意獲之，愈喜懼，瞬息 ，萬慮不安，而窺戶者足無停履。既數日，聞追訪之聲，意亦非峻，乃雄服乘馬 ，排闥而去。將歸太原。</h4>
        <h4>行次靈石旅舍，既設床，爐中烹肉且熟，張氏以髮長委地，立梳床前。靖方 刷馬。忽有一人，中形，赤髯而虯，乘蹇驢而來，投革囊於爐前，取枕敧臥，看 張梳頭。靖怒甚，未決，猶刷馬。張熟視其面，一手握髮，一手映身，搖示令勿 怒。急急梳頭畢，斂衽前問其姓。臥客答曰：「姓張。」對曰：「妾亦姓張，合是妹。」遽拜之。問：「第幾？」曰：「第三。」問：「妹第幾？」曰：「最長。」遂喜曰：「今日幸逢一妹。」張氏遙呼曰：「李郎且來見三兄！」靖驟拜之。遂環坐。曰：「煮者何肉？」曰：「羊肉，計已熟矣。」客曰：「飢甚！」靖出市胡餅。客抽腰間匕首切肉共食。食竟，餘肉亂切送驢前食之，甚速。客曰：「觀李郎之行，貧士也，何以致斯異人。」曰：「靖雖貧，亦有心者焉。他人見問固不言，兄之問，則無隱耳。」具言其由。曰：「然則將何之？」曰：「將避地太原耳。」曰：「然，吾故謂非君所能致也。」曰：「有酒乎?」曰：「主人西，則酒肆也。」靖取酒一鬥。既巡，客曰：「吾有少下酒物，李郎能同之乎？」靖曰：「不敢。」於是開革囊，取一人頭並心肝，卻收頭囊中，以匕首切心肝，共食之。曰：「此人天下負心者，銜之十年，今始獲之，吾憾釋矣。」又曰：「觀李郎儀形器宇，真丈夫也。亦知太原有異人乎？」曰：「嘗識一人，愚謂之真人也。其餘，將相而已。」曰：「何姓？」曰：「靖之同姓。」曰：「年幾？」曰：「近二十。」曰：「今何為？」曰：「州將之愛子也。」曰：「似矣，亦須見之，李郎能致吾一見否？」曰：「靖之友劉文靜者，與之狎，因文靜見之可也。然兄欲何為？」曰：「望氣者言，太原有奇氣，使吾訪之，李郎明發，何日到太原？」 靖計之。曰：「某日當到。」曰：「達之，明日方曙，候我於汾陽橋。」言訖， 乘驢而去。其行若飛，回顧已遠。公與張氏且驚且喜，久之，曰：「烈士不欺人 ，固無畏。」促鞭而行。</h4>
        <h4>及期，入太原候之，相見大喜，偕詣劉氏所，詐謂文靜曰：「有善相者，思 見郎君，請迎之。」文靜素奇其人，一旦聞有客善相，遽致酒延焉。既而太宗至 ，不衫不屨，裼裘而來，神氣揚揚，貌與常異。虯髯默居坐末，見之心死，飲數巡，起招靖曰：「真天子也。」靖以告劉，劉益喜，自負。既出，而虯髯曰：「 吾得十八九矣。然須道兄見之。李郎宜與一妹復入京，某日午時，訪我於馬行東 酒樓下。下有此驢及一瘦騾，即我與道兄俱在其上矣。到即登焉。」又別而去， 公與張氏復應之。及期訪焉，即見二乘。攬衣登樓，虯髯與一道士方對飲，見靖 驚喜，召坐環飲。十數巡。曰：「樓下櫃中有錢十萬，擇一深隱處駐一妹畢，某日，復會我於汾陽橋。」</h4>
        <h4>如期至，道士與虯髯已先到矣。俱謁文靜。時方弈棋，起揖而語。少焉，文靜飛書迎文皇看棋。道士對弈，虯髯與靖旁侍焉。俄而文皇來，精采驚人，長揖就坐，神氣清朗，滿坐風生，顧盼暐如也。道士一見慘然，斂棋子曰：「此局全輸矣！於此失卻局，奇哉！救無路矣！復奚言！」罷奕請去，既出，謂虯髯曰：「此世界非公世界也。他方可圖。勉之；勿以為念！」因共入京。虯髯曰：「計李郎之程，某日方到。到之明曰，可與一妹同詣某坊曲小宅相訪。李郎相從，一 妹懸然如磬，欲令新婦祇謁，兼議從容，無前卻也。」言畢，吁嗟而去。</h4>
        <h4> 靖策馬遄征，即到京，遂與張氏同往，乃一小板門子，叩之，有應者，拜曰 ：「三郎令候李郎、一娘子久矣。」延入重門，門益壯麗，婢四十人羅列庭前， 奴二十人引靖入東廳。廳之陳設，窮極珍異，箱中妝奩冠鏡首飾之盛，非人間之 物。巾櫛妝飾畢，請更衣，衣又珍奇。既畢，傳云：「三郎來！」乃虯髯紗帽裼 裘而來，有龍虎之姿，相見歡然。催其妻出拜，蓋亦天人也。遂延中堂，陳設盤 宴之盛，雖王公家不侔也。四人對饌訖，陳女樂二十人，列奏於前。飯食妓樂， 若從天降，非人間之曲，食畢，行酒。家人自東堂舁出二十床，各以錦繡帕覆之，既陳，盡去其帕，乃文簿鎖匙耳。虯髯謂曰：「此儘是寶貨泉貝之數，吾之所有，悉以充贈。何者？某本欲於此世界求事，或當龍戰三二十載，建少功業。今 既有主，住亦何為？太原李氏，真英主也。三五年內，即當太平。李郎以英特之才，輔清平之主，竭心盡善，必極人臣。一妹以天人之姿，蘊不世之藝，從夫而 貴，榮極軒裳。非一妹不能識李郎，非李郎不能榮一妹。聖賢起陸之漸，際會如期。虎嘯風生，龍吟雲萃，固非偶然也。將余之贈，以佐真主，贊功業。勉之哉 ！此後十餘年，當東南數千里外有異事，是吾得志之秋也。一妹與李郎可瀝酒東南相賀。」因命家童列拜曰：「李郎、一妹，是汝主也。」言訖，與其妻從一奴 戎裝乘馬而去；數步，遂不復見。</h4>
        <h4>靖據其宅，乃為豪家，得以助文皇締構之資，遂匡天下。 　　</h4>
        <h4>貞觀十年，靖位至左僕射平章事，適東南蠻入奏曰：「有海船千艘，甲兵十 萬，入扶餘國，殺其主自立。國已定矣。」靖心知虯髯得事也，歸告張氏，具禮相賀，瀝酒東南祝拜之。乃知真人之興也，非英雄所冀，況非英雄者乎？人臣之謬思亂者，乃螳臂之拒走輪耳。我皇家垂福萬葉，豈虛然哉！或曰：「衛公之兵法，半是虯髯所傳也。」</h4>
      </div>
    </div>
  </div>
</section>
<hr/>
<section id="section_Video">
  <div class="container">
    <h2>影片</h2>
    <div class="row">     
      <div class="col-sm-12">
        <div class="embed-responsive embed-responsive-16by9">
          <iframe class="embed-responsive-item" src="https://www.youtube.com/embed/-sCchwuoO6g" allowfullscreen=""></iframe>
        </div>
      </div>
    </div>
    <hr/>
  </div>
</section>
  <script src='https://cdnjs.cloudflare.com/ajax/libs/jquery/3.3.1/jquery.min.js'></script>
<script src='https://cdnjs.cloudflare.com/ajax/libs/twitter-bootstrap/3.3.7/css/bootstrap.min.css'></script>

  

</body>

</html>
